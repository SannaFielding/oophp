---
---
Redovisning kmom01
=========================

### Har du tidigare kunskaper (eller förutfattade meningar) i objektorienterad programmering i PHP eller något annat språk?

Jag har tidigare erfarenhet av objetorienterad programmering. Dels ifrån oopython kursen, men också ifrån början av 10-talet när jag läste ett par år Spelprogrammering. Har inga direkta förutfattade meningar mer än att jag minns att det var kul med klasser och arv.

### Hur gick det att komma in i PHP och programmering med objekt och klasser?

Det var lättare än jag väntade mig att komma tillbaka till PHP. Men jag tycker verkligen att detta "hoppande" mellan olika programmeringsspråk är besvärligt. Det är mer än en ågng jag skriver fel. Men samtidigt ser jag ju nyttan med att lära sig flera språk och att kunna jämföra mellan dem. Det var ju som sagt lättare att komma tillbaka till PHP än vad jag trodde, så kanske detta blir någon lsags vändpunkt.

### Hur det gick det att utföra uppgiften “Gissa numret”?

Oj. Bra och dåligt tror jag. Jag är nöjd med slutprodkten. Den gör vad som krövs och ser ganska bra ut, både kodmässigt och utseendemässigt. Men jag tyckte att uppgiften var otroligt svår. Inte för att det var svårt att genomföra utan för att jag tyckte att instruktionerna ar väldigt oklara. Det brukar vara väldigt bra strukturerat i kravlistan, där allt finns med, men nu kändes det som att mycket stod i texten i början av sidan spritt över flera olika paragrafer. Jag vet inte, jag var kanske bara trött eller så. Det blev helt enkelt att jag övertänkte hela uppgiften och fick radera allt och starta om ett par gånger för at till sist komma fram till en __mycket__ simplare version som faktiskt fungerade och uppfyller (tror jag) alla kraven.

### Vilken taktik valde du för att lagra spelet i sessionen?

Jag sparade hela spelobjektet i sessionen, tillsammans med ett par variabler för at styra flödet i spelet. De variablerna var en för själva gissningen man gjort och en som jag kallade "event" för att kunna avgöra vilken av knapparna som tryckts på.

### Gick det bra att komma igång med Git och GitHub, du gjorde ungefär samma i design-kursen?

Ja, det gjorde det. Jag har svårt för att förstå git och github, men dokumentationen och alla guider på dbwebb-hemsidan fungerar mycket bra och hjälper mig i mål varje gång.

### Har du några inledande reflektioner kring me-sidan och dess struktur, känner du igen dig från design-kursen?

Det var inte alls lika skräckinjagande att se strukturen denna gången som när vi först möttes första gången i designkursen. Jag hittade för det mesta vad jag sökte i katalogerna och kom ihåg var mycket låg och hur det hörde ihop från designkursen.

### Vilken är din TIL för detta kmom?

Gör det inte så jävla svårt. Jag sköt mig själv i foten i början av kursmomentet med Gissa-uppgiften. Jag borde bara ha gjort det enkelt för mig själv och börjat med små enkla ändringar utifrån exempelkoden för att sen utveckla mer efterhand. Jag har också lärt mig att ta kopia på mina filer för att ha en "arbetsfil" jag kan ändra i bästa jag vill utan att förstöra vad jag dittills gjort som fungerar.
