---
---
Redovisning kmom03
=========================

### Har du tidigare erfarenheter av att skriva kod som testar annan kod?

Nej, inte utanför det här programmet. Jag har bara skrivit tester i de kurser som vi läst här.

### Hur ser du på begreppen enhetstestning och “att skriva testbar kod”?

Det är väldigt användbart. Att kunna testa sin kod, och att andra kan testa din kod, löser förmodligen många problem eller buggar som annars kan uppkomma. Att skriva testbar kod, som jga förstått det, är att man delar in all kod i mindra bitar och moduler för att enkelt kunna testa separata delar. Det gör koden lättläslig och lättuppdaterad elle utbytbar om det behövs. Det är också lätt för andra än den ursprunglige kodaren att sätta sig in i.

###Förklara kort begreppen white/grey/black box testing samt positiva och negativa tester, med dina egna ord.

Skillnaden mellan white, black och grey box testing är vad de testar. Black box testing testar funktionaliteten i en kod, gör den vad den ska? White box testing testar hur koden uppnår sitt resultat, den testar processerna bakom resultatet. Grey box testing är en mix av de båda andra, som namnet antyder. Det testar både om man når väntat resultat, men också hur man når det.
Positiv testning är när man testar koden med giltig data som input. Om en input ska vara en integer ger du den en integer helt enkelt. Negativ testning är det motsatta, där ger man något som kräver en integer t.ex. en sträng.

### Berätta om hur du löste uppgiften med Tärningsspelet 100, hur du tänkte, planerade och utförde uppgiften samt hur du organiserade din kod?

Jag började med klasserna, de funktioner jag visste och trodde att de skulle ha. Senare fick jag lägga till någon och ta bort någon som blev överflödig. Sen tänkte jag hur jag ville att spelet skulle börja, vad man skulle få se på min me-sida då och skapade views och routers därefter. Först skapade jag min setup-sida, där man fick reglerna förklarade för sig och fick välja hur många tärningar man ville spela med. Sen stegade jag helt enkelt igenom spelet i huvudet och försökte efterlikna det jag såg i kod. Först ville jag få de slagna tärningarna utskrivna, sen deras summa och om det var ett giltigt slag, sen skulle poäng sparas undan, sen skulle datorn göra sin runda, osv. 

### Hur väl lyckades du testa tärningsspelet 100?

Jag uppnådde 100% codecoverage för mina klasser. Jag hade kunnat utöka med fler negativa tester, då mina är positiva. Jag hade också kunnat lägga till fler tester för fler olika fall. Vad händer om en hand får 0 tärningar? Om jag anropar en funktion med fel parameter, osv.

### Vilken är din TIL för detta kmom?

Det är svårt. Jag kände inte riktigt någon aha-upplevelse under detta kursmoment. Det kändes mest som att detta övade kunskaperna från de två första kursmomenten och att vi fick arbeta lite mer självständigt.
